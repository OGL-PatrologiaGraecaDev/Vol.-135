
499 FLODOARDI CANONICI REMENSIS OPUSCULA METRICA.
CAPUT XV.
De sancto Thoma.
Thomas, qui Didymus, latus inscrutatur apertum
ln cruce conﬁxi mucrone satellitis Agni:
Quo dubitante, fides nobis ﬁrmatur herilis,
Lege necis Christum vitae remeasse soluta;
Dumque cicatrices digiti moderamine tractat,
Maxima sanantur dubitantis vulnere cordis,
Fertur corpus humo coelo mens inditur alto.
CAPUT XVI.
De sancto Bartholomaeo.
SuSpendentis aquas natum quem gratia fecit,
Bartholomme sacer, verae tu vitis liaberis
Fructiﬁcus palmes, huic indiscissus adhaerens
Fecundosque ferens apto pro tempore botros,
Unde merum ﬁdei longe lateque propinans,
Hoc sobriis large tribuis; quod et india sumpsit,
CAPUT XVII.
De sanctis Simone et Juda.
Simon Zelotes, Chananaeus idemque vocate,
Scilicet hoc vico ducens cegnomen, aquarum
In quo materies, in vini versa vigorem,
Ostendit Christum rerum Dominum esse potentem.
Aigyptus, veterum sacris maculata deorum,
Tetra dente capit vim Verbi jure perennis.
At Juda Jacobi, Tadeus quoque qui vocitaris
(Longe ab eo distans Dominum qui prodidit orbis),
Lebbaaum sed enim memorante corde vocatum,
Corculus in nostra latum quod voce sonabit,
Luminis aspersisti inter duo ﬂumina semen
De medio patriw ﬂuviorum nomen habenti.
Explentes, animas coelo datis, ossa sepulcris.
CAPUT XVIII.
De sancto Matthia.
Matthia numero splendes electe replendo,
Anteferens justo, Domini quem gratia sanxit,
Sorte ministerii dignum, quo gaudia pacis
Proferres mundo, duodenae sedis adeptus
In ccelis apicem, cecidit qua proditor atrox
Auctoris, propriae quoque perditionis amator.
Caelestis solii provectus honore quiescis.
CAPUT XIX.
De caeteris Christi testitbus.
Culmen apostolici transegimus ordinis altum,
Eximios modica titulos recinente-Camena,
Nomina signantes duodeno singula versu.
At nunc militiam coeli ﬁdeique tr0paea,
Multiplices palmas inﬁnibilesque coronas,
Arte quidem nostra multo majora canamus,
Et quae Maeonium valeant evincere vatem
'CAPUT XX.
De David, Simeone et Anna.
Hic citharista catus mitis, pius atque fidelis,
Rex David, cujus voluit de semine Christus,
Jure pudicitiae sacrans sibi Virginis alvum,
Sumere mortales humani corporis artus,
In mausolzeo legitur locuplctclocatus ;
