
687 FLODOARDI CANONICI REMENSIS OPUSCULA METRICA.
Curant exsequiis, Quiriacae et conditur agro.
Iungitur ac sanctis Crescentia cmde triumphis.
Traduntur passi tunc Claudius atque Severus;
Virtutum eximii decoratur honore sepulcrum
Levitaa, innumeraeque nitens splendore medela:
Miriﬁcis radiat reverendum crebrius actis,
Et quaquaversum decori loca martyris almi
Eduntur, veneranda micant monimenta salutis.
Sic ejus templi dum fabrica lapsa Brionis
Restruitur caesaeque trabes et tigna parantur,
Trabs inventa brevis meritis producitur hujus,
Atque favet votis visa est quae futilis arbos;
Robore tensa opere variaeque repensa medel-(e
Proﬁcit haec: fabricae ﬁdei quoque proficit auctae;
Proﬁcit indiguis tribuens pia dona vigoris.
CAPUT V.
De sancto Hippolyto.
Martyris exuviis celebri decoramine functis,
Hippolytus rapitur tosti quod membra magistri
Legerit, arguitur; Christi mox verna repertus.
Verberibus quatitur; ﬁdus fortisque probatus
Antiqui Hippolyti mulctam perferre iubetur.
Christiloquaa famuli sectae rumore notati
Ducuntur, Domino ad mortem servire parati;
Confessoris eos inter concordia nutrix,
Promptior ut reliquis fidei fervore videtur,
Culmina prima subit plumbatis incita caeli ;
Caetera mox fortis famulorum inventa caterva;
CAPUT VI.
De sanctis Herennio et Abundio.
Tuncque intercepti subeunt Herennius atque
Ofﬁcii consors felicis Abundius aethram.
Euectos idemque sacer, sordente cloaca
Hippolyti quia nutricis hinc membra levarant,
Proripit, illustraque sacris sacrajpignora thecis.
CAPUT VII.
De ultione in Valerianum et regno Romanorum.
Multa per [Eneadum sanctorum millia regnum
Haec postquam succensa feri fervore draconis
Suppliciis ad regna lues ccelestia misit,
Letho ac suppliciis gravius fert dedecus auctor,
Et qui servili multos sub lege rotarat
Vertitur officio servili ac turpe capessit
Servitium, captus Babylonica regno regentem
Romulidum princeps plantis ut dorsa gravatus
Incurvus sustollat equo pensamine digno.
Luminibus miser effossis quo Valerianus
Consenuit plexus prius ut ﬁxisse probaret
Se caecum tenebras et furva pericla secutum.
At non sufﬁciens tot funere millibus actis,
Sanctorum probris unum caput hisce subactum,
Dum variis cruor effusus regionibus orbis,
Non modico in saevos ulcisci sanguine poscit.
Undique enim laxis surgunt nova praelia frenis:
