591
ανι

Sin autem veram cupis impetrare salutem,
Illeque vadere potis, sociis speculabere fultum,
Nam nunquam solum capies me sola videre. ι
Quae mox visa legit, properans festina cucurrit,
Praemittens famulum. Comites Pater advocat almos,
Sollicitamque sacris juvenem, sub testibus ipsis,
Mater ut esse novae preperet baptismate prolis.
Tandem intrare jubet; penetrans prosternitur, imo Adveniens ita Pelagiam Romana jacentem
Prona solo, planctuque domum replebat amaro.
Insolitum capiti velamen pulveris addens,
Pontificisque pedes lacrymarum flumine tingens
Atque lavans fletu, tergebat crine soluto,
Actibus his imitans humili pietate Mariam,
Cui quia dilexit multum data multo probantur.
Haec quia non poterat Domini vestigia, digni
Complectens famuli obsequio veneratur herili,
Clamans et dicens: ι Senior, miserere piaclis
Ac Domini sectare tui pia dogmata Christi,
Me supereﬂ‘undens pietatis viscera sanctae,
Participem memet faciens mox nominis alti.
Nempe ego Pelagia pelagus sum pestis iniquae
Fluctibus obscenis scelerum petulanter inundans;
Sumque anima; laqueus, sum perditionis abyssus:
Luxuriae faculis lethique voragine multos
Decepi, decepta prius; nimis horreo gesta;
Exsecror infectam memet tam sordibus atris,
Deprecor unde pio baptismi fonte lavacri [f lavari],
Ut peccatorum pereant ibi facta meorum,
Atque meae sordes anima; purgentur abacta}.
Credoque baptismo quod sanctificante renata
De manibus fugiam qui me seduxit iniqui. ο
Pontifices clerique omnes stupuere videntes
Tot lacrymas tantamque ﬁdem. meretricis et ejus
Quod jam cernatur subito mutatio talis;
Mirantes reflui tam larga volumina ﬂetus,
In quoquam nullus quam _se vidisse ferebat.
Vixque solo suadet lmtus hanc surgere praesul.
Tum cautus canonem super his mandare retractat,
Non debere meretricem baptismate mergi,
Ni vadibus latis fidei munimina firmet
Actibusinvolvi nunquam se denuo pravis.
Auribus invitis responsa morantia captans
Illa. iterumque ruens corpusjaculatur humumque
Percutithaec luctu misto gemituque profundo.
α Tu pro me Domino rationem reddere summo
Cogaris, mala nostra tibi reputentur ab ipso,
Si me distuleris baptismate tingere fonte ;
Nam vereor ne forte, moras dum segniter aﬂ'ers,
Hostis me diris repetat laqueare catenis,
Maturante fuga quas ipsa evadere curro.
Nosco quidem laqueos vafrze fraudesque rapinae,
Dum me muscipulam constat per probra fuisse
lncautis; sic invenias super aethera partem
Cum sanctis, nostram nolis differre salutem,
Ne crudelis aper saevo me dente revellat,
Ac Spatio fretus foveis devolvat in atris.
Unde precor, sacris hodie me dilue lymphis
Atque Deo pro templis pia dona repende. ι
His cuncti auditis referunt praeconia Christo
Mirati scortum tanta flagrare salute.
Ille sub aerias fugiens evanuit auras.
