
563 FLODOARDI CANONICI REMENSIS OPUSCULA METRICA.
Audit jugalem Martianus complicem
Factam piorum filiique supparem ; θ
Domum reduci, quam jubet secretius,
Quid huic sit actum sciscitans a ﬁlio.
Pro liberatione matris arduas
Christo beatas celsus effert gratias.
Domi tyrannus detineri conjugem
Jubet ; ministri molientes obsequi
Cascantur ; accipit pios ergastulum.
Die sequenti Martianus milites
Obtruncat almos bis decem, qui, lumine
Ducti superno, vanitatem liquerant,
Septemque fratres igne pugnam finiunt,
Aurum refulgens ceu camino redditur,
Facti per ignem luce clara splendidi.
Posthac tyranno suggeruntur caeteri :
Tentat profanus avocare martyres
A jure Christi et subjugare sculptili.
Ornare templum quo resedit pulchrius
Secretiusque mandat auro fulgidum,
Ducique sanctos ac litare perditis,
Placare vana laeserant quae numina.
Castus popelli pergit istud visere ;
Adsunt beati, et signa Christi frontibus
Figunt sacrata muniendo corpora :
lntrant sacellum roborati munere
Christi, precantur ejus atque gloriam
Pandi, ruant ut illa templi mcenia,
Et cuncta faniconterantur idola.
Auditsupernus vota servorum Deus :
Ruit sacellum, defatiscunt coctiles;
Ruina templi apparitores opprimit,
lgnisque cuncta absumit, haec demoliens.
Insultat almus Julianus praesidi ;
Furoris ille perforatur spiculis,
Sanctosque in atri claudit ima carceris.
λ llic nocte laudes dum Deo persolverent,
Adsunt beati qui triumphum impleverant,
Horum pia confessione compares,
Omnes amicti vestibus praecandidis,
Et alleluia concinentes dulciter.
Chorum beata ducit illic virginum
Basillissa, sancto quae jugali gratulans,
Aperta caeli regna sanctis nuntiat,
llos et die promittit ipsa suscipi
Qua Christus orbi clara lux apparuit,
Ut hac polorum appareant cum civibus
Et in supernis perseverent sedibus.
Post haec tribunal in foro praeses jubet
Sibi parari et exhiberi martyres.
Crudelitatis hic furorem exercitans
Digitis piorum per manus lychni et pedes
Oleo madentes alligentur praecipit ;
Quod ut peractum, mox papyrum accenditur
Ardentque fila : annexi laedi non valent,
Intacta et ustis membra lychnis permanent,
Dein beato Juliano verticis
Pueroque sancto detrahit ferus cutem
Oculos sacerdoti eruens Antonio,
