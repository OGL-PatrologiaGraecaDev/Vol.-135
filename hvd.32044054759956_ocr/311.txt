Β

611 FLODOARDI CANONlCl REMENSIS OPUSCULA METRICA.
Gemensque temni saeva mente verbera,
Perfundit unda bulliente vulnera.
Hinc torquet appensum ora tondens marmore,
Gravissimoque ferri onustum pondere,
In ima claudit carceris teterrimi,
Lignoque tensum lege dura conﬁcit.
Hominum relictus hic quidem solatio,
Sed angelorum pascitur cibario;
Et nc putetur vilis astrorum Arbitro,
Pastu potitur angelorum in publico :
Productus atro sole quarto carcere
Vinctus catenis exsulatum mittitur ;
Tres sponte navi se invehentes clerici
Opem benigni subministrant ferculi.
Turbantur indignata rebus aequora
Viri moleste injuriam ferentia,
lniquitatem vindicare parantia :
Ferus profundum sidera petens vertice. ,
Imaque gurges panditur voragine ;
Nunc puppis alta scindit undis nubila,
Nunc lapsa pulsat ima praeceps marmora :
Compage navis dissoluta suscipit
Hostem severum, salsa sorbens caerula ;
Rimas per omnes mors penetrat fervida,
Saevos sequestrans a piorum gloria ;
Quos ultione subruit dignissime,
Ut dura beatum arcere Patrem patriae
Tendunt, soli arceantur omni patria.
Merguntur illi devorati ﬂuctibus;
Servantur arvis at pii clementibus ;
Scit liberare justus zequos arbiter,
Justaque scit censura iniquos perdere ;
Ut liberat vernulos Egyptio
Quondam jugo, per alta praebens aequora
Profugis salutem, persequentes obruens.
Apollinaris cum ministris commodis
Desiderata salvus intrat littora ;
Duos saluti dans simul satellites,
Quos vellit undis funus inferentibus
Lavitque lymphis regna vita: dantibus.
Progressus inde rura lustrat Isthmia :
Tum post Corinthum transiens in Mcesiam,
Cutem leprosi turpe naevos squallidi
Decore comens, sanitatem reddidit;
Majorem et addens huic Opem, quem corpore
Salvavit, etiam mente salvat eruta
Ab ethnicarum fceditate sordium,
Animam lavando ablutione corporis.
Ripamque ad [stri demigrans multos sibi
Connectit alma roboratos in fide ;
Necare quem dum gestiunt increduli,
Partes capessit praedicando hraeiae :
Torrentur hic eo morante daemones,
Serapis ejus obticet praesentia
Responsa ferre nec valet rogantibus ;
Tandem vocatus hoc remugit spiritus :
ει Advenit haec in arva discipulus Petri
Christi catenis me ligans apostoli ;
Hunc ni procul studetis hinc depellere.
Cunctatur horas implicando transagens.
