,δ ΙὶυιιηιἸτρρεηιε dum litatur omnia

559 FLODOARDI CANONICI REMENSIS OPUSCULA METRICA.
Gaudent parentes, ac requirunt nobilem.
Mox nobili quae necteretur, virginem.
Favente Christo repperitur commoda
Qum casta casto jungeretur congrue.
Basilissa, claris prodiens natalibus,
Die statuta nuptiarum largiter
Dapes parantur, convocatis plurimis;
Thalamus locatur, virgo ducit virginem :
lntrant cubile, sentiunt fragrantiam
Velut rosarum ac liliorum c0pia.
Sponsus revelat hunc odorem coalitus
Missum rosarum, cum nec essenttcmpora,
Nec id cubile spargeretur ﬂoribus:
Haec castitatis esse signa prtevia,
Servare Christus quam juberet. gloriam
Ut angelorum comprehendant caelibes :
lmbuta sacro sponsa caeli nectare.
Gaudet pudoris dedicari stemmate,
Et caelibatum laeta praefert cepulae.
Firmantur ergo vota contubernio
Ut conjugali intaminata castitas
Enutriatur, vana vitans gaudia ;
Et quae putantur carnis esse foedera
Fiant beatae casta vitae fenora
Post haec, brevi meante cursu temporis
Utrumque defunctis sibi parentibus,
Pio capescunt jure patrimonia,
Et sancta dignis vota promunt actibus;
Possessiones namque terrze conferunt
Haereditates unde caeli comparant.
Cellas benigne construunt monasticas,
Animasque Christum diligentes colligunt.
Hic vir virorum congregans exercitus
Contra phalanges praeliantes daemonum
Haec virgo virginum legens consortia
Contra draconis machinas luctantia.
Crescebat ex his multitudo maxima,
Hujus relinquens saeculi contagia.
Videns malignus lucra caeli crescere,
Livore tetro concitatus angitur,
InStigat et Diocletianum principem,
Ut ad piorum punienda examina
Transmittat isthuc Martianum praesidem,
Qui Christianos dum perurget idolis,
Fidem beati Juliani comperit,
Mori paratos quod foveret plurimos;
Mittensque mandat Juliano principum
Decreta faxit, ac suis libet diis,
Hortetur et litare secum caeteros,
Contemnit haec mandata sanctus praesidis,
Monetque Christi roborando milites
Pugnare contra daemonum satellites.
Firmantur ergo clara Regis agmina,
Parere nec se Martiano perhibent.
Responsa nuntiantur ista praesidi,
Qui mox parari maximam pyram jubet
sanctosque ﬂammis congregatos conjici,
Sibique solum Iulianum dirigi.
Eunt ministri, jussa complent principis,
